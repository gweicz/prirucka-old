---
title: Mýty a pověry
url: /myty-povery
---

# Mýty a pověry

Tato stránka se pokouší pojmenovat a objasnit nejčastější mýty a pověry o ETH/DeFi, které se šíří v kryptokomunitě.



## Hard fork a The DAO hack

V květnu 2016 oznámilo několik členů Ethereum komunity vznik organizace The DAO (The Decentralized Autonomous Organization - Decentralizovaná Autonomní Organizace). Systém spočíval v tom, že potencionální členové organizace mohli vyměnit své ethery v poměru 1:100 za token DAO, který později umožní rozhodující práva v organizaci The DAO. Projekt velmi rychle vybral 12.7 milonu etherů v tehdejší hodnotě 150 milionů USD.

16. června 2016 byl smart kontrakt na kterém byly tokeny uzamčeny, napaden. Útočník nalezl ve smart kontraktu chybu, díky níž byl schopen přesunout veškeré tokeny na svoji adresu. Přestože díky chybně napsanému kódu mohl útočník přesunout veškeré tokeny, přesunul jen jejich část, dohromady 3.6 milionů etherů, v tehdejší hodnotě 70 milionů USD.

V tomto případě se jednalo čistě o chybu v kódu smart kontraktu, ne v samotném Ethereum. I přes tento fakt se Ethereum komunita rozhodla situaci řešit, a to tím že tuto transakci vrátila. Síť se tak rozdělila (jednalo se o hard fork) a část těžařů kteří s tímto krokem nesouhlasila pokračovala v nezměněné podobě - tím vznikl Ethereum Classic.

Problém se sice podařilo vyřešit, ale samotný DAO token neměl dlouhého trvání. Velmi brzy po tomto hacku ho většina směnáren delistovala a v současné době již není používaný. DAO jako decentralizovaná autonomní organizace však funguje do dnešního dne dál.



## ICO bublina v roce 2017-2018

Mezi lety 2017 až 2018, kdy cena většiny známých kryptoměn dosahovala nejvyšší historické ceny, začal převážně na Ethereum síti vznik nejrůznějších ICO (Initial Coin Offering - prvotní nabídka kryptoměny). ICO je velmi podobné klasickému crowdfunding, s tím rozdílem, že vše probíhá bez jakékoliv státní regulace. Tento fakt dal vzniknout nepřebernému množství podvodných projektů, jejichž tvůrci byli schopni vybrat desítky až stovky milionů dolarů bez toho, aniž by měli reálně fungující projekt.

* ["ICO aneb největší bublina posledního roku" na Kryptofond.cz](https://kryptofond.cz/cs/ico-aneb-nejvetsi-bublina-posledniho-roku/) (CZ)



## Ether je inflační měna

Konečný počet etherů není omezen a v současné době činí inflace na Ethereum kolem 10% ročně. Tento fakt by měl vyřešit přechod na Ethereum 2.0, jež přejde z Proof of Work (důkaz na základě vykonané práce) na Proof of Stake (důkaz na základě drženého množství), které by mělo snížit inflaci na 0,5 až 2 % ročně.

* ["Počet Etherů v oběhu překročil hranici 100 milionů" na Kryptomagazin.cz](https://kryptomagazin.cz/pocet-etherov-v-obehu-prekrocil-hranicu-100-milionov/) (CZ)
